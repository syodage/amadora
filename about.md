---
layout: page
title: "About Me"
css: ["about.css", "animate.css", "morphext.css"]
js: ["morphext.min.js", "about.js"]
---
{% include about.html %}

**එවං මේ සුතං**
මා විසින් මෙසේ අසන ලදී මෙය වනාහී මා විසින් අවබෝධ නො කරන ලද්දකි. ප්‍රත්‍යක්ෂ නොකරන ලද්දකි. යනුවෙන් තමන් වහන්සේ අත්හැර, මෙය මා විසින් භාග්‍යවතුන් වහන්සේ වෙතින් ම උගත්තෙමි යැයි අවධාරණය කොට දැක්වන්නේය.

**එවං** - යනුවෙන් තථාගතයන් වහන්සේ විසින් මාගේ ශාසනයෙහි බහුශ්‍රැත භික්ෂූන් අතර ද, යහපත් පැවැතුම් ඇති භික්ෂුන් අතර ද, මනා සිහිය ඇති භික්ෂුන් අතර ද, ධාරණ ශක්තිය ඇති භික්ෂුන් අතර ද, උපස්ථායක භික්ෂූන් අතරද මේ ආනන්ද තෙරුන් වහන්සේ අග්‍ර යැයි වදාළ බුද්ධ වචනයට අනුරූප වූ තමන්ගේ ධාරණ ශක්තිය දක්වමින් "මා විසින් මෙසේ අසන ලදී. එය ද අර්ථ වශයෙන් ද ව්‍යංජන වශයෙන් ද නො අඩුය. නොවැඩිය. මෙය මෙසේ ම මිස අන් අයුරකින් නොදත යුතුය." යැයි සත්වයන් ගේ ඇසීමේ කැමැත්ත උපදවයි.

**මෙ** - යනු මා විසින් යනුයි, භාග්‍යවතුන් වහන්සේ යම් සේ දේශනා කළ සේක් ද, එසේම මා විසින් අඩු වැඩි නොකර වෙනස් නොකර මා විසින්ම භාග්‍යවතුන් වහන්සේ වෙතින් උගත්තෙමි යනුවෙන් දක්වමින් භාග්‍යවතුන් වහන්සේ මේ ධර්මය දේශනා කළ ධර්ම ශාස්තෘවරයාණන් වහන්සේ වශයෙන් දක්වා තමන් ශ්‍රාවකයෙකු කොට දක්වයි.

**සුතං** - යනු අසන ලදි යනු යි. ඒ ඇසීම වනාහි අනිකෙකු භාග්‍යවතුන් වහන්සේගෙන් අසා දැනගෙන මට කීවා නොවේ. භාග්‍යවතුන් වහන්සේ හමුවහි දී මාගේ කණින් ම අවධානය යොමු කොට මනා ධර්ම ගෞරවයෙන්ම අසා දැන ගත්තේමි යැයි දක්වයි.

